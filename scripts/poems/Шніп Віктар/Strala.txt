Страла стрэлка гадзінніка
Які заўсёды паказвае
Толькі гадзіну смерці
Страла пяро
З крыла адзінокага цмока
І ляціць страла
Як патухлая маланка
Несучы на сваім вастрыі
Кропку для сумнай балады
Пра смелага воя
І ляціць страла
І хаваюся я ад стралы
Як ад свайго лёсу
І ляціць страла
Як расколіна ў сасудзе дня
З якога камусьці болей не піць
Ды я чакаю стралу
Але пасланую Купідонам