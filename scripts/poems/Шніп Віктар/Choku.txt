Сьвецяцца зоры.
Кароткая дарога
да роднай хаты.
Блішчыць сіні сьнег.
Трэснуў на бочцы абруч.
Едкі пах дыму.
Рыпяць арэлі.
Птушка сьпіць на галінцы.
Сьвеціцца шкельца.
Далёка дамоў.
З куста падае лісьце.
Халодны лівень.
Белая вішня.
Узьляцела сініца.
Сыплецца шэрань.
Высокая трава.
Плыве па зялёнай вадзе
пажоўклае лісьце.
Старая ня сьпіць.
На тумбачцы сьвеціцца
здымак старога.
Малады голуб
лётае за матылём.
Ціхія дрэвы.
Жанчыны рвуць лён.
Шэры жаўрук у небе
гаворыць з хмарай.
У хмаркі белай
просіць піць перапёлка.
Расьце збажына.